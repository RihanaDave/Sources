کنترل هیستوگرام


نگارش:
1.0.0.0


پروژه:
دادکاو 2.0


زیرساخت پیاده سازی:
WPF
(Based on MS .net framework 4.0)


کاربرد:
هیستوگرام نمودار فراوانی مقادیر مربوط به یک یا چند ویژگی را رسم می کند و امکان
انتخاب یک یا چند مقدار را فراهم می آورد.
همچنین می توان ویژگی ها را گروه بندی کرد تا در هیستوگرام ذیل یک عنوان واحد
نمایش داده شوند.


مثال استفاده:
مثلا ویژگی "مدرک تحصیلی" را در نظر بگیرید که از مقدار "کاردانی"، 22 مورد، از
مقدار "کارشناسی" 18 مورد و از مقدار "کارشناسی ارشد" 6 مورد وجود دارد.
در این حالت "مدرک تحصیلی" به عنوان "ویژگی"، "کاردانی"، "کارشناسی" و "کارشناسی
ارشد" به عنوان "مقدار ویژگی" و 22، 18 و 6 به عنوان تعداد مقدار ویژگی شناخته
می شوند.
مفهوم "گروه ویژگی" در واقع یک سطح از "ویژگی" بالاتر است، مثلاً در نظر بگیرید که
ویژگی های "مدرک تحصیلی"، "ملیت"، و "سال ورود به دانشگاه" را در یک گروه
دسته بندی کنیم و به آن یک عنوان بدهیم، مثلاً "ویژگی های موجودیت ها" را عنوان
گروه قرار دهیم.


ویژگی های فنی استفاده:
1.
این کنترل دارای یک رابط (اینترفیس) برای دریافت افزودن داده ها به هیستوگرام
است؛
2.
هیستوگرام ورودی های خود را تنها در قالب گروه(ها) دریافت می کند، پس می بایست
قالب ورودی تان را ولو اینگه تنها یک ویژگی باشد، در یک گروه جا دهید و سپس به
کنترل بیافزایید.
3.
این کنترل "تغییر در مقادیر انتخاب شده" را با استفاده از رخداد به کنترل میزبان
خود گزارش می دهد.
4.
هیستوگرام ویژگی های انتخاب شده را به صورت زوج مرتب "ویژگی-مقدار" بر می گرداند.
5.
هیستوگرام دارای یک نوار پیشرفت می باشد که می تواند در دو حالت تعیین نشده (بدون
نشان دادن میزان خاصی از پیشرفت؛ نواری که می آید و می رود) یا به صورت تعیین شده
و با نمایش میزان پیشرفت مورد استفاده قرار گیرد. همچنین در حین استفاده می توان
دانست که آیا کنترل در حالت انتظار هست یا خیر.
6.
زمانی که کنترل در حالت انتظار باشد، اجازه باز شدن (کانتکس) منو را نمی دهد.
7.
کنترل دارای قابلیت محلی سازی برای زبان انگلیسی (پیش فرض) و فارسی می باشد:
فرهنگ های
(en | fa)
برای تنظیم فرهنگ نیازی به تنظیم اضافه نیست و فرهنگ هیستوگرام براساس فرهنگ رابط
کاربری نخ صدا زننده آن تنظیم می گردد.
توجه داشته باشید که چینش (راست-به-چپ بودن یا نبودن) اجزای هیستوگرام هم براساس
فرهنگ رابط کاربری نخ صدا زننده تنظیم می شود.
تغییر فرهنگ نیازمند اجرای مجدد کنترل است؛ تغییر در حین اجرا می تواند باعث
اختلال در نمایش محتوای هیستوگرام (و نه کارایی آن) شود.


توضیحات فنی توسعه:
1.
تعاریف داخلی این هیستوگرام شامل گره های "گروه"، "ویژگی" و "مقدار ویژگی" می باشد
که "مقدار ویژگی" در واقع همان زوج "مقدار ویژگی-فراوانی آن مقدار ویژگی" میباشد.
هر سه این تعاریف از شی انتزاعی "گره هیستوگرام" ارث می برند
2.
ویژگی های ظاهری هیستوگرام در قالب مقادیر ایستا در کلاس «اپرینس» قابل دسترسی و
توسعه است


برچسب ها:
هیستوگرام | WPF | داده کاو 2.0 | رابط کاربری | فراوانی ویژگی ها